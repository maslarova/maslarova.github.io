---
layout: post
title:  "2. cvičenie 25.2.2021"
date:   2021-02-23 13:26:13 +0100
---

Na prvých dvoch prednáškach ste preberali základy numerických metód a vyjasnili ste si pojmy ako reprezentácia čísel v počítači, typy chýb pri riešení numerických úloh, korektnosť, podmienenosť a numerická stabilita. 
Na tomto cvičení si na príkladoch demonštrujeme niektoré z týchto poznatkov. <br>


Na začiatok si pripomeňme, že zdroje chýb pri numerických metódach sa  sa všeobecne delia na
- chyby vstupných dát (napr. chyby nameraných dát, ktoré potom zadávame do kódu, alebo chyba modelu reality),
- chyby metódy (truncation errors),
- zaokrúhľovacie chyby (roundoff errors).

<span style="color:DarkGreen"> <font size="+2"><b>Rád metódy</b></font></span><br>
Odvodenie rádu metódy pre metódy aproximácie derivácie ste si ukázali na prednáške. V rámci opakovania si ukážeme, ako odvodiť rád metódy doprednej aproximácie prvej derivácie funkcie $f$:

{: .centering}
$f'(x)\sim\frac{f(x+h)-f(x)}{h}.$

Rád metódy je rovný najmenšej mocnine konečneho krátkeho kroku $h$ (ktorý nahrádza nekonečne krátky krok), ktorá ostala po aproximácii analytickej derivácie. 
Urobíme Taylorov rozvoj členu $f(x+h)$: 

{: .centering}
$f'(x)\sim\frac{f(x+h)-f(x)}{h}\sim\frac{f(x)+h\frac{f'(x)}{1!}+h^2\frac{f\prime\prime(x)}{2!}+h^3\frac{f\prime\prime\prime(x)}{3!}-f(x)}{h}$,

{: .centering}
$f'(x)\sim\frac{f(x+h)-f(x)}{h}\sim f'(x)+h\frac{f\prime\prime(x)}{2!}+h^2\frac{f\prime\prime\prime(x)}{3!}$.

V tomto prípade vidíme, že metóda je prvého rádu, pretože člen s najnižšou mocninou, ktorý nám po Taylorovom rozvoji ostal, je úmerný $h^1$. Je potrebné si uvedomiť, že krok $h$ je veľmi malý, preto členy s vyššími mocninami $h$ prispievajú pri aproximácii menšou chybou.<br>
TIP: Pri rozvoji si dajte pozor, do koľkých členov daný výraz rozviniete. Ak sa Vám všetky výrazy s $h$ pri aritmetických úpravach vyrušia, je potrebné sa vrátiť na začiatok, a rozvinúť Taylora do viacerých členov.


<span style="color:DarkGreen"><b><font size="+2">Zaokrúhľovacie chyby</font> </b></span><br>
Na nasledujúcom príklade si ukážeme, ako sa zvýši relatívna chyba výpočtu, ak od seba odčítame podobne veľké čísla. Majme čísla

{: .centering}
$x = 1.32483726$,

{: .centering}
$y = 1.32483357$.

Predstavme si, že to mohli byť pôvodne čísla s vyšším počtom desatinných miest, my sme však mali miesto len na to, aby sme ich ukladali presnosťou na 9 platných číslic. 
Vezmime si napr. číslo $x$. To sme mohli získať zaokrúhlením čísel $1.324837255$, $1.324837256$, $1.324837257$, $1.324837258$, $1.324837259$, $1.324837260$,$1.324837261$,$1.324837262$, $1.324837263$, $1.324837264$ (a ďalšími číslami, ktoré by mali väčší počet desatinných miest než 9). Najvǎčší rozdiel by vznikol pri zaokrúhľovaní čísla $1.324837255$.
 (Keďže robíme len odhad, zanedbáme zaokrúhlenie čísel s väčším počtom desatinných miest, ktoré by bolo pri našom odhade chyby zanedbateľné.)
Absolútnu chybu odhadneme tým najväčśim rozdielom, teda 

{: .centering}
$a(x) = \lvert1.32483726-1.324837255\rvert=5\times10^{-9}$.

Odhad relatívnej chyby potom môžeme vypočítať ako

{: .centering}
$r(x) = \frac{a(x)}{\lvert x \rvert}=\frac{\lvert 1.324837255-1.32483726 \rvert}{\lvert 1.32483726 \rvert}=4\times10^{-9}$.

To isté platí pre $y$, t.j. $a(y) = 5\times10^{-9}$, $r(y) = 4 \times10^{-9}$. Vykonajme teraz rozdiel 

{: .centering}
$\lvert x - y \rvert  = \lvert 1.32483726 - 1.32483357 \rvert = 4 \times 10^{-6}$.

Odhad relatívnej chyby tohto rozdielu sa dá vypočítať ako

{: .centering}
$r(\lvert x - y \rvert)=\frac{a(x)+a(y)}{\lvert x - y\rvert}=\frac{5\times10^{-9}+5\times10^{-9}}{\lvert1.32483726 - 1.32483357\rvert}=3\times 10^{-3} $.


Všimnime si, že v rámci jedinej operácie sme prešli z relatívnej presnosti $\sim 10^{-9}$ na oveľa nižšiu relatívnu presnosť $\sim 10^{-3}$, posunuli sme sa až o 6 rádov!


<span style="color:DarkGreen"><font size="+2"><b>Strojové epsilon v Matlabe</b></font></span><br>

Strojové epsilon je vzdialenosť medzi číslom 1 a medzi ďalším bezrpostredne nasledujúcim číslom v danom type reálnych čísel.
V Matlabe je každé číslo defaultne typu double (v prípade, že potrebujeme použiť typ single je potreba čísla nasilu pretypovať, viz.  [->Floating-Point Numbers<-](https://www.mathworks.com/help/matlab/matlab_prog/floating-point-numbers.html).
Strojové epsilon tohto typu môžete zistiť pomocou príkazov <i>eps, eps(1)</i> alebo <i>eps(double)</i>. Tieto príkazy dávajú identický výsledok. Príkaz sa dá použiť aj na iné čísla ako 1, nevyjadruje to ale to klasické strojové epsilon. Ak vyskúšame napr. <i>eps(3.1)</i>, hodí nám to reálne číslo typu double, ktoré je rozdielom čísla beprostredne nasledujúcim za 3,1 a 3,1.
Vyskúšajte si v Matlabe napr. <i>eps(0)</i>. Toto číslo je veľmi malé. Dôvod je ten, že narozdiel od klasického strojového epsilon čísla 1, "strojové epsilon" č. 0 nepotrebuje ukladať číslicu 1 na prvej platnej číslici. Môže teda využiť maximálnu pamäť v exponente.



<span style="color:DarkGreen"><b><font size="+2">Numerická (ne)stabilita</font></b></span><br>

Príklad stabilnej a nestabilnej metódy si ukážeme na príklade padajúceho meteoritu v Matlabe. Úlohou je riešiť diferenciálnu rovnicu

{: .centering}
$\frac{\mathrm{d}v}{\mathrm{d}t}=-v$, 

s počiatočnou podmienkou $v(0)=1$. Táto rovnica (zjednodušene) opisuje brzdnú dráhu meteoritu v atmosfére, určuje teda zmenu rýchlosti $v$ v čase $t$.
Analytické riešenie tejto rovnice poznáme:

{: .centering}
$v(t) =\mathrm{exp}(-t)$.

My ju budeme riešiť pomocou dvoch rozdielnych numerických metód, a potom budeme mať možnosť si porovnať, ktorá z nich je numericky stabilnejšia.<br>


<b>Eulerova metóda</b> <br>
Nekonečne krátky časový krok $\mathrm{d}t$ nahraďme krátkym konečným krokom $h$:<br>

{: .centering}
$\frac{v(t+h)-v(t)}{h} = -v(t)$

Rýchlosť v čase $t+h$ budeme teda počítať ako

{: .centering}
$v(t+h) = -v(t)h+v(t)$

<b>Dvojkroková metóda</b> <br>

Pri dvojkrokovej metóde sa derivácia aproximuje pomocou dvojnásobného kroku $2h$:<br>

{: .centering}
$\frac{v(t+h)-v(t-h)}{2h} = -v(t)$

Rýchlosť v čase $t+h$ budeme teda počítať ako

{: .centering}
$v(t+h)= -2h v(t)+v(t-h)$
 
Všimnite si, že pri výpočte kroku v bode $v(t+h)$ sme využili hodnoty $v(t)$ aj $v(t-h)$, narozdiel od Eulerovej metódy, kde sa využívalo len $v(t)$. 
Prečítajte si [->analytické vysvetlenie<-](http://maslarova.github.io/cvicenie2/priklad21.pdf) stability týchto algoritmov. Vidíte, že pri dvojkrokovej metóde chyba rastie s počtom krokov - to je numerická definícia nestability.
Vo videu si teraz názorne ukážeme rast tejto chyby: 

{: .centering}
{% include youtube.html id="NhrAJ1MVi8Y" %}
 <br />

Výsledný program si môžete stiahnuť [->tu<-](http://maslarova.github.io/cvicenie2/stabilita.m).

Na záver si prečítajte aj [->stručný prehľad o numerickej stabilite a výbere numerickej metódy<-](http://maslarova.github.io/cvicenie2/cviceni2a.pdf).
<br>


<b>Dochádzková úloha</b><br>
Každý z Vás dostane do MS Teams chatu správu so zadaním úlohy. PRE ZÍSKANIE 1 BODU ZA ÚLOHU ODOVZDAJTE ÚLOHU DO STREDY 3.3. do 23:59:59!

